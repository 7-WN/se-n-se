---
url: opleidingen/techniek_en_wetenschap/chemische_procestechnieken.html
title: Chemische Procestechnieken
tags:
  - techniek-en-wetenschap
scholen:
  - stella_marisinstituut_merksem
  - pito_stabroek
  - don_bosco_technisch_instituut_hoboken
summary: Als procesoperator ben je van onschatbare waarde voor de goede gang van zaken in de fabriek. Vanuit de controlekamer houd je toezicht op de chemische processen die meestal volautomatisch gestuurd worden. Je gaat na wanneer er iets fout loopt, grijpt adequaat in, voert controlerondes uit, neemt monsters voor analyse in het labo en begeleidt de mensen die onderhoudswerkzaamheden uitvoeren.
---

## Iets voor jou?

Voel jij je aangesproken, dan ben je:

- geïnteresseerd in chemie en techniek
- bereid om mee te denken over verbeteringen
- een initiatiefnemer
- goed in samenwerken en communicatie
- nauwgezet met veiligheidsregels

## Hoe zit de opleiding in elkaar?

Je wordt vertrouwd gemaakt met meetsystemen en de sturing van ingewikkelde productieprocessen.
Je verwerft wetenschappelijk inzicht in het verloop van chemische en fysische processen. Je leert de werking kennen van destillatiekolommen, absorp- tietorens, warmtewisselaars en pompen. Tijdens het Se-n-Se jaar kan je ook het VCA-attest behalen.

## Je toekomstige Beroep:

- procesoperator in de chemische industrie
- assistent laborant in de procesindustrie
- operator afvalverwerkingsinstallaties
- operator in de chemische of energieopwekkende industrie
- productieoperator fysische of chemische processen
- technicus industriële toepassingen procesindustrie
- technicus leefmilieu
- uitvoerder van werken in schadelijke milieus
