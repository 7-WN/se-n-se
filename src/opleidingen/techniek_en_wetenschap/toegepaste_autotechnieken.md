---
url: opleidingen/techniek_en_wetenschap/toegepaste_autotechnieken.html
title: Toegepaste autotechnieken
tags:
    - techniek-en-wetenschap
scholen:
    - technische_scholen_mechelen
summary: De technische evolutie in de autosector gaat snel en de vraag naar hooggeschoolde technici is groot. Je specialiseren en net die extra vakkennis in huis halen is beslist een goede zaak. De auto industrie heeft altijd werk voor jonge werknemers die de technologie op de voet volgen.
---

## Iets voor jou?

Voel jij je aangesproken, dan ben je beslist:

* Ge√Ønteresseerd in techiek en vooruitgang.
* Gebeten door autotechnieken
* Leergierig en zelfstandig

## Hoe zit de opleiding in elkaar?

Als toekomstig autotechnicus is het noodzakelijk om vertrouwd te geraken met de verschillende facetten van het garagebedrijf. Hoe kan je beter leren dan in de praktijk? Je bent vaak op stage, volgt gespecialiseerde cursussen buiten de school, krijgt les van gastsprekers en je beschikt dankzij een nauwe samenwerking met invoerders en lokale dealers over de modernste apparatuur en de meest recente technische informatie. Je maakt kennis met alternatieve, duurzame systemen zoals hybride en elektrische voertuigen, LPG, aardgas en waterstof. Je hebt uiteraard ook les over de vertrouwde aandrijfsystemen en de verschillende comfort- en veiligheidssystemen. We verliezen natuurlijk het dagelijkse leven van het garagebedrijf niet uit het oog. Kostprijsberekeningen, schadevaststelling, facturatie en voertuigwetgeving zijn administratieve taken die je inoefent met behulp van professionele software.

## De extra certificaten die je kan behalen zijn:

* Hybride- en elektrische voertuigen niveau 2
* Terugwinnen broeikasgassen uit motorvoertuigen

## Je toekomstige beroep:

* Zelfstandig garagehouder
* Diagnosetechnicus
* Autodeskundige
* Deskundige bij de autokeuring