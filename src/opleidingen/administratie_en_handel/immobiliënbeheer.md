# Immobiliënbeheer

_Met klanten panden bezoeken, de publiciteit verzorgen, inkoop-en verkoopgesprekken voeren en het verlijden van een verkoopakte bijwonen bij de notaris. Het is een greep uit het gevarieerde en boeiende takenpakket van de medewerker in een vastgoedkantoor. Ook administratieve taken horen hier bij:bijhouden van klantenbestanden, verzorgen van mailings, documenten aanvragen, voorbereiden van huur- of koopovereenkomsten, …_

## Iets voor jou?

Voel jij je aangesproken, dan ben je beslist:

* Geïnteresseerd in vastgoed
* Communicatief en klantgericht

## Hoe zit de opleiding in elkaar?

In de eerste module van de opleiding ligt de focus op het werk van de vastgoedmakelaar. Je doorloopt alle stappen vanaf de opdracht tot de verkoop- of huurovereenkomst en leert de hele administratie met de specifieke softwarepakketten kennen. Ook thema’s als marketing, bouwkunst, materialenkennis en wetgeving komen uitgebreid aan bod. In de tweede module leer je hoe een syndicus de gemeenschappelijke delen van een gebouw beheert. De studie van de wet op mede-eigendom staat hier centraal. Praktijkervaring doe je op tijdens een lange stage, maar je gaat ook op studiereis naar Amsterdam om er met de Makelaarsvereniging de vastgoedmarkt te bestuderen. Je krijgt bovendien heel wat gastdocenten over de vloer en brengt bezoeken aan bouwbedrijven, overheidsdiensten en bouwsalons.

## Je toekomstige Beroep:

* Administratief medewerker in een vastgoedkantoor
* Commercieel medewerker in een vastgoedkantoor