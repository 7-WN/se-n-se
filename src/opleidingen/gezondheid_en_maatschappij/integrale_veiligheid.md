---
url: opleidingen/gezondheid_en_maatschappij/integrale_veiligheid.html
title: Integrale veiligheid
tags:
    - gezondheid-en-maatschappij
scholen:
    - heilig_graf_kunst_en_creatie
    - stedelijk_lyceum_linkeroever
    - provinciaal_instituut_sint-godelieve_antwerpen
    - sint-norbertusinstituut_antwerpen
    - technische_scholen_mechelen
summary: De zorg voor veiligheid is in onze maatschappij heel belangrijk. Er is dan ook een grote vraag naar goed opgeleide werknemers in de zeer uitleenlopende domeinen van de veiligheidssector. Je kan bijvoorbeeld bij de politie of brandweer terecht komen, ingeschakeld worden als privébewaker of meedraaien in een equipe van voetbalstewards.
---

## Iets voor jou?

Voel jij je aangesproken, dan ben je beslist:

*Begaan met veiligheid
*In een goede fysieke conditie
*Sociaal en communicatief
*Verantwoordelijk, besluitvaardig en stressbestendig
*Psychologisch sterk in conflictsituaties
*Een teamspeler met leidinggevende kwaliteiten

## Hoe zit de opleiding in elkaar?

In Integrale veiligheid is de praktijk nooit ver weg. Omgaan met veiligheid kan je maar leren als je kan trainen in reële situaties. Stage en werkplekleren bij politie, brandweer, in de privébewaking en op voetbalwedstrijden nemen dan ook een belangrijke plaats in. Naast een stevige brok veiligheidstechnieken en recht, krijg je communicatieve vaardigheden en conflicthantering, sport je intensief en voer je alle mogelijke fysieke proeven uit. Afhankelijk van de school waar je de opleiding volgt, kan je deze extra attesten behalen:

* Politie: vrijstelling voor de cognitieve proef en specifiek traject selectieproef
* Attest bewakingsagent
* Attest voetbalsteward
* Attest bedrijfseerstehulpverlener
* Attest brandwacht en ploeglid eerste interventie
* VCA (vol)
* Certificaat preventieadviseur niveau III

## Zijn er specifieke toelatingsvoorwaarden?

Je moet 18 jaar zijn voor deze opleiding en je kan er niet aan beginnen zonder:

* Attest van medische geschiktheid en bewijs van een goede fysieke conditie
* Bewijs van goed zedelijk gedrag

## Je toekomstige Beroep:

* Bewakingsagent
* Brand- en veiligheidswacht
* Voetbalsteward of divisiechef
* Inspecteur bij de politie of brandweerman