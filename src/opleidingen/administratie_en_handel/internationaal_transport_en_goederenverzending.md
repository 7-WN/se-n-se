---
url: opleidingen/administratie_en_handel/internationaal_transport_en_goederenverzending.html
title: Internationaal transport en goederenverzending
tags:
	- administratie-en-handel
scholen:
    - koninklijk_atheneum_antwerpen
    - koninklijk_atheneum_willebroek
    - koninklijk_technisch_atheneum_brasschaat
    - scheppersinstituut_antwerpen
summary: In de Antwerpse haven zie je de hele wereld voor je neus passeren. Is de opleiding Internationaal transport en goederenverzending jouw sleutel tot deze boeiende internationale omgeving? Niet alleen expeditiekantoren, rederijen en goederenbehandelaars maar ook handelsfirma’s en productiebedrijven hebben nood aan mensen met kennis over import, export, douane, gevaarlijke goederen, verschepingen en logistiek.
---

## Iets voor jou?

Voel jij je aangesproken, dan ben je beslist:

* Geïnteresseerd in economie en administratie
* Goed in communicatie en vreemde talen
* Vlot in de omgang met computers en ICT

## Hoe zit de opleiding in elkaar?

Je raakt wegwijs in de administratieve behandeling van goederen en alle mogelijke documenten voor het transport over zee, weg, lucht, binnenwateren en spoor. Je maakt kennis met douaneformaliteiten, handelsakkoorden, gevaarlijke goederen en aansprakelijkheid. Uiteraard gaat er veel aandacht naar een vlotte omgang met ICT, een grondige talenkennis en een efficiënte zakelijke communicatie. In een internationale werkomgeving is dat vanzelfsprekend. De grote troef in je opleiding is de lange stage bij een rederij, expediteur of internationaal georiënteerd bedrijf. Maar ook de vele gastdocenten en bezoeken zorgen ervoor dat je een jaar lang ondergedompeld wordt in het dagelijkse leven van de transportsector.

## Je toekomstige Beroep:

* Bediende expeditie
* Bediende planning en logistiek
* Bevrachter
* Dispatcher goederenvervoer over de weg
* Douanedeclarant
* Logistiek verantwoordelijke
* Magazijnbediende
* Waterklerk