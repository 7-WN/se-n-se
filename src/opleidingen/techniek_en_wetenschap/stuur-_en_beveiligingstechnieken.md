---
url: opleidingen/techniek_en_wetenschap/stuur-_en_beveiligingstechnieken.html
title: "Stuur- en beveiligingstechnieken"
tags:
    - techniek-en-wetenschap
scholen:
    - vtst
summary: Door het volgen van dit zevende jaar word je specialist in twee domeinen. Enerzijds bestudeer je alle mogelijkheden van PLC’s, anderzijds zorgen we voor een stevige basis beveiligingstechnieken. Door het volgen van deze opleiding verhoog je sterk je toekomstmogelijkheden op de arbeidsmarkt.
---

## Iets voor jou?

Voel jij je aangesproken, dan ben je beslist:

* in de ban van techniek
* geïnteresseerd in het automatiseren van productielijnen
* gepassioneerd door camera’s en andere beveiligingstoestellen

## Hoe zit de opleiding in elkaar?

Je bestudeert de componenten die gebruikt worden bij camerabewaking, brandbeveiliging en inbraakbeveiliging en je bouwt er praktische opstellingen mee. Je kan ook het ‘Certificaat van kwalificatie en opleiding inzake installatie en onderhoud van alarmsystemen en -centrales’ behalen. Het geeft je de wettelijke basis om aan het werk te gaan als installateur van alarmsystemen in een beveiligingsonderneming.

Je experimenteert met frequentieregelaars, servosystemen, stappenmotoren en softstarters. Je programmeert diverse types van PLC’s en zoekt oplossingen om industriële processen te automatiseren. Hierbij maak je ondermeer gebruik van HMI-panelen en bussystemen.
Tijdens de lessen bedrijfsbeheer leer je hoe je succesvol een eigen zaak opricht en leidt. Slaag je voor dit vak, dan krijg je het ‘Getuigschrift bedrijfsbeheer’ en kan je als zelfstandige aan de slag.

## Zijn er specifieke toelatingsvoorwaarden?

Je kan dit zevende specialisatiejaar volgen met een diploma secundair onderwijs uit de volgende studierichtingen:

*	elektrische installatietechnieken TSO
*	elektromechanica TSO
*	elektriciteit-elektronica TSO
*	industriële wetenschappen TSO
*	industriële elektriciteit 7de jaar BSO


## Je toekomstige beroep:

Het zevende jaar Stuur- en beveiligingstechnieken richt zich sterk op de arbeidsmarkt. Hierdoor kan je, na dit specialisatiejaar, meteen werken als:

*	installateur alarm- en beveiligingssystemen
*	installateur algemene elektriciteit en elektrotechnische uitrustingen
*	technicus automatiseringssystemen
*	technicus elektronische netwerken en communicatiekanalen
