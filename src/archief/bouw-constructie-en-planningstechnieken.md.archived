---
url: opleidingen/techniek_en_wetenschap/bouw-constructie-en-planningstechnieken.html
title: Bouw constructie- en planningstechnieken
tags:
    - techniek-en-wetenschap
scholen:
    - vito-hoogstraten
summary: De bouwsector heeft nood aan jongeren die in staat zijn om projecten duurzaam te ontwikkelen, bouwprojecten te ontleden door gebruik te maken van gepaste productie- en procestechnologie, een werf in zijn totaliteit voor te bereiden, te organiseren en veilig in te richten.
---

## Iets voor jou?

Voel jij je thuis in de bouwsector en ben je geïnteresseerd in duurzaam ondernemen? Heb je zin voor innovatie en bezit je goede communicatieve vaardigheden? Dan is deze opleiding zeker iets voor jou!

## Hoe zit de opleiding in elkaar?

In deze opleiding ligt de nadruk sterk op de praktijk. Je volgt 2 dagen les op school om zelfstandig bouwprojecten uit te werken en daarnaast ga je 2 dagen per week op bedrijfsstage. Daar verwerf je in een realistische context bouwprocesgerichte competenties.

## Zijn er specifieke toelatingsvoorwaarden?

Je hebt al een diploma secundair onderwijs uit het studiegebied bouw:

* TSO Bouwtechnieken
* TSO Bouw- en houtkunde
* 7de specialisatiejaar BSO Renovatie bouw
* 7de specialisatiejaar BSO restauratie bouw

## Je toekomstige Beroep:

Na het beëindigen van de opleiding kan je terecht in een studiebureau, bouwbedrijf of bij overheidsdiensten als:

* Bouwkundig administratief medewerker
* Werfleider
* Technisch-commercieel medewerker

Je kan er natuurlijk ook voor kiezen om verder te studeren als:

* Bachelor in de industriële wetenschappen - bouwkunde
* Bachelor interieurvormgeving
* Bachelor toegepaste architectuur
