---
url: opleidingen/kunst/grime.html
title: Grime
tags:
    - kunst 
scholen:
    - so_voor_schoonheidszorgen
    - stedelijk_lyceum_olympiade
summary: Achter de schermen werken van tv, theater, een modedefilé of een opera … is jouw grote droom. Ben je creatief en wil je als visagiste aan de slag, dan ben jij de geknipte persoon om een Se-n-Se Grime te volgen en je creativiteit ten dienste te stellen van acteurs, regisseurs, theatermakers, modeontwerpers en fotografen.
---

## Iets voor jou?
Voel jij je aangesproken, dan ben je:

* creatief
* ondernemend
* gepassioneerd door theater, film en fotografie

## Hoe zit de opleiding in elkaar?

In één jaar tijd leer je alle technieken om het uiterlijk van een acteur, actrice of fotomodel te veranderen. Je leert de fijne kneepjes van make-up en visagie, maar ook face- en bodypainting komen uitgebreid aan bod. Je leert de basistechnieken voor theatergrime, makeup voor tv, foto en film en driedimensionale grime om een perfect passend masker of prothese te maken. Een allround grimeur word je als je ook de speciale technieken zoals snijwonden, littekens en flaporen onder de knie hebt.

Het spreekt voor zich dat de klemtoon op praktijk ligt: je hebt heel wat workshops en stages en werkt voor echte producties. Toch krijg je ook de nodige theoretische bagage mee over grondstoffen, gereedschappen, kleurtechnieken, gelaatsstudie en geschiedenis van maquillage, kleding en kapsels.

## Je toekomstige beroep:

* grimeur
