# Public relations

_Bedrijven en organisaties vinden het belangrijk om goede relaties te onderhouden en een positief imago uit te stralen en halen er met plezier geschikte medewerkers voor in huis. Als je dynamisch en creatief bent, op de eerste rij staat als er iets moet georganiseerd worden en je zeker weet dat een kantoorjob van 9 tot 5 niets voor jou is, dan zou je een job in de pr- en evenementensector kunnen overwegen._

## Iets voor jou?

Voel jij je aangesproken, dan ben je beslist:

* Een organisatorisch talent
* Een teamspeler
* Communicatief en sociaal ingesteld
* Een praktische talenknobbel
* Flexibel en stressbestendig

## Hoe zit de opleiding in elkaar?

Meteen met twee voeten in de realiteit, dat moet het motto zijn van de stressbestendige eventmedewerker. Je wordt het niet in een klaslokaal en je leert het niet uit boeken. Alle aspecten van evenementenorganisatie krijg je maar onder de knie als je daadwerkelijk wordt ingeschakeld in een professionele omgeving. Je leert er het concept van een evenement ontwerpen, draaiboeken en checklists maken, een begroting opstellen, offertes aanvragen, promotie voeren en met je team vorm geven aan een evenement. Daarom doe je gedurende de hele opleiding aan werkplekleren en loop je stage bij verschillende bedrijven en organisaties. Ook voor de opleiding tot bedrijfsgids geldt dat je al doende leert. Je krijgt eerst de kans om verschillende gidsen te observeren. Vanuit het pr-plan van de organisatie leer je het bezoekersbeleid van een organisatie mee vorm geven. Als je een duidelijk beeld hebt van wat een goede gids moet kunnen, start je met een doorgedreven training bij een bedrijf of organisatie en word je klaargestoomd om een rondleiding te geven aan een echt publiek. Je bent dan een echte ambassadeur van de organisatie naar de diverse doelgroepen toe.

## Je toekomstige Beroep:

* Eventmedewerker
* Public relations medewerker
* bedrijfsgids