---
url: opleidingen/techniek_en_wetenschap/orthodontie-supratechnieken.html
title: Orthodontie en Supratechnieken
tags:
  - techniek-en-wetenschap
scholen:
  - stella_marisinstituut_merksem
summary: Er gaat in deze tijd veel aandacht naar het perfecte gebit. De tandarts ken je als degene die jou daarin begeleidt.Achter de schermen zitten echter mensen die de kunst kennen om de perfecte tand voor jou te maken, het ideale gebit, de juiste beugel. De nieuwste technieken gaan hier hand in hand met het ambacht van een specialist. De tandtechnicus vertrekt vanuit de opdracht van de tandarts en moet van daaruit de juiste grondstoffen en technieken kunnen bepalen en correct verwerken. Mooi meegenomen — het beroep van tandtechnicus is een knelpuntberoep. Heel wat vacatures raken niet ingevuld. Eens je diploma op zak kan je direct aan de slag!
---

## Iets voor jou?

Iets voor jou? Zeker en vast!:

- als je sterk bent in wetenschappelijk-technisch denken;
- als je een jne motoriek hebt en zin voor esthetica;
- als je houdt van precisiewerk en tot een halve haardikte nauwkeurig kan werken;
- als je ervan houdt nieuwe technologieën op de voet te volgen.

## Hoe zit de opleiding in elkaar?

In deze Se-n-Se staan de stages centraal. Je gaat aan de slag in een dentaaltechnisch laboratorium en ervaart op de werkvloer wat het betekent om tandtechnicus te zijn. Praktische aspecten zoals efficiënt tijdsgebruik, kwaliteitsverwachtingen en -bewaking, de verhouding prijs-kwaliteit, rendement en efficiëntie, service en klantenbinding worden in de stages werkelijkheid. Wat je leerde aan diverse opstelsystemen, kroon- en brugwerk, partiële prothesen, orthodontische behandelingen en de prothetiek zie en oefen je nu in realiteit. Je leert samenwerken met tandartsen en weet aan de hand van de juiste grondstoffen en technieken het gewenste werkstuk te vervaardigen.

## Zijn er specifieke toelatingsvoorwaarden?

Basisopleiding Tandtechnieken (3de graad TSO, ook te volgen als kwalificatieleerling)

## Je Toekomst?

Een verzekerde kans op de arbeidsmarkt! Je kan terecht

- in een tandtechnisch labo,
- als vertegenwoordiger voor dentaaltechnische bedrijven,
- als tandtechnicus in een grote(re) groepspraktijk van tandartsen.
