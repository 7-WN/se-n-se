---
url: opleidingen/administratie_en_handel/commercieel_webverkeer.html
title: Webontwikkeling &amp; Netwerkbeheer (voorheen ‘Commercieel Webverkeer’)
tags:
	- administratie-en-handel
scholen:
	- scheppersinstituut_antwerpen
summary: Bestaan er bedrijven of organisaties die nooit een beroep doen op ICT-specialisten? Het is een overbodige vraag. De bedrijfswereld kan niet zonder hen en vraagt dan ook goede en praktisch opgeleide medewerkers die vertrouwd zijn met de praktische toepassingen en nieuwe ontwikkelingen in de informatie-en communicatietechnologie.
---
## Iets voor jou?

Voel jij je aangesproken, dan ben je beslist:

* Geboeid door ICT
* Commercieel ingesteld
* Communicatief en hulpvaardig

## Hoe zit de opleiding in elkaar?

Je maakt tijdens je opleiding kennis met de 4 domeinen van commercieel internetverkeer: infrastructuur, toepassingen, bemiddeling en handel. Je onderzoekt en evalueert de nieuwe e-economie, leert hoe een helpdesk efficiënt werkt, krijgt les over verschillende programmeertechnieken en –talen en bestudeert professionele pakketten voor elektronische publicatie. Je verneemt alles over functioneel webdesign, grafische vormgeving, multimediatechnieken, ergonomie, vakjargon en een frisse, vlotte en commercieel getinte schrijfstijl. Om te bewijzen dat je de praktijk onder de knie hebt, draag je samen met je medestudenten de verantwoordelijkheid voor het netwerk van de school. Je installeert en beheert de software en helpt klanten bij het gebruik en onderhoud van websteks en computers. Als apart project ontwikkel je een dynamisch gestuurde website.

## Je toekomstige Beroep:

* Webontwikkelaar
* Netwerkbeheerder
* Helpdeskmedewerker ICT
