---
url: opleidingen/administratie_en_handel/toerisme_en_organisatie.html
title: Toerisme en organisatie
tags:
	- administratie-en-handel
scholen:
	- sint_lodewijk_antwerpen
summary: Je droomt van een job in de toeristische sector maar je wil wel in je vertrouwde landje blijven.
---

## Iets voor jou?

Voel jij je aangesproken, dan ben je beslist:

* Geïnteresseerd in andere culturen en vreemde talen
* Sociaalvaardig en communicatief ingesteld

## Hoe zit de opleiding in elkaar?

In het vak organisatie en technieken bestudeer je het zuiver technische aspect van de verschillende beroepen. In het vak bestemmingen maak je kennis met de vakantieregio’s over de hele wereld. ICT leert je omgaan met de modernste professionele computertoepassingen uit de reissector. Tijdens de vreemde talen leer je specifieke woordenschat voor de sector en praktische vaardigheden zoals telefoneren, mailen, een verkoopsgesprek voeren,... In het vak toegepaste psychologie oefen je o.a. verkoopsgesprekken, vergadertechnieken, klachtenbehandeling. In cultuurgeschiedenis bespreek je historische en artistieke creaties.

Een goed contact met de bedrijfswereld is heel belangrijk. Tijdens de seminaries vertellen reisagenten, touroperators, vertegenwoordigers uit de transportsector,... hun verhaal uit de praktijk. Je bezoekt zelf ook een aantal bedrijven (in groep en/of individueel).

## Stages
De stage van zeven weken op het einde van het schooljaar in een reisbureau, op de luchthaven, bij een luchtvaartmaatschappij, bij een touroperator of als steward/ess... stoomt je klaar voor de arbeidsmarkt. Heel wat ex-leerlingen hebben dankzij hun stage een toffe job gevonden.

## Je toekomstige Beroep:

* reisagent (leisure, business, ticketing)
* check-in en boarding agent op de luchthaven
* steward/ess in een vliegtuig of op een hogesnelheidstrein...
