---
url: opleidingen/techniek_en_wetenschap/contactologie-optometrie.html
title: Contactologie - Optometrie
tags:
  - techniek-en-wetenschap
scholen:
  - stella_marisinstituut_merksem
summary: Opticiens zijn heel wat meer dan verkopers van brillen. Zij voeren oogmetingen uit, slijpen glazen, passen lenzen aan, begeleiden mensen bij hun keuze voor montuur of lenzen en … ze zijn broodnodig. Opticien is een knelpuntberoep.Waarom zou jij je kans niet wagen? Je krijgt in ruil een gezonde mix van wetenschappelijk-theoretische kennis, de kunst van precisiewerk, de uitdaging van creatief werk en het oefenen van commerciële en sociale vaardigheden.
---

## Iets voor jou?

Iets voor jou? Zeker en vast!:

- als je sterk bent in wetenschappelijk denken;
- als je handig bent bij het bedienen van instrumenten en behandelen van grondstoffen en materialen;
- als je houdt van precisiewerk en oog hebt voor esthetiek;
- als je houdt van ondernemen en nieuwe uitdagingen niet uit de weg gaat;
- als je een commerciële job aantrekkelijk vindt.

## Hoe zit de opleiding in elkaar?

De studie van contactlenzen, zowel theoretisch als in de praktijk, vormen het zwaartepunt van deze specialisatie. Hiervoor zijn de vakken biochemie en microbiologie onmisbaar. Daarnaast leer je ook hoe je contactlenzen aanpast, o.m. op basis van een uitgebreid optometrisch onderzoek. Via Ondernemend Project krijg je inzicht in begrippen als marketing, management, informatica bij de bedrijfsvoering, klanten- en stockbeheer e.d. Specifiek voor deze Se-n-Se zijn de stages. Je gaat aan de slag in een optiekzaak, wat je dubbele winst oplevert: een realistische kijk op de praktijk van het beroep en een eerste stap in netwerking in de bedrijfswereld.

## Zijn er specifieke toelatingsvoorwaarden?

Basisopleiding Optiektechnieken (3de graad TSO, ook te volgen als kwalificatieleerling)

## Je Toekomst?

Een verzekerde kans op de arbeidsmarkt in loondienst of als zelfstandig ondernemer!
