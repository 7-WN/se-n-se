---
url: opleidingen/administratie_en_handel/hotelbeheer.html
title: Hotelbeheer
tags:
  - administratie-en-handel
scholen:
  - stella_marisinstituut_merksem
summary: Het is algemeen geweten — een hotel maakt of kraakt je verblijf, of het nu voor een zakenreis of een vakantie is.We dromen allemaal van dat ideale hotel, een en al gastvrijheid, gezelligheid en liefst nog met lekker eten ook. Ben jij de manager in spe die deze uitdaging wil aangaan? Dan hebben we nog wat extra troeven — het hotelwezen is er een van alle tijden en van overal.Werkgelegenheid is gegarandeerd! Bovendien werk je in een internationale omgeving — je krijgt de wereld binnen handbereik.
---

## Iets voor jou? Zeker en vast!

- Als je ervan houdt om een ideale gastheer of gastvrouw te zijn;
- Als je sterk bent in sociale omgang met mensen;
- Als je een uitdaging zoekt in een internationale wereld
- Als vreemde talen voor jou een plezier zijn.

## Hoe zit de opleiding in elkaar?

Deze opleiding wordt aangeboden in twee modules. Voor elke module werken we samen met de AP hogeschool. In module 1 maak je uitgebreid kennis met Food & Beverage management – Conferences & Banqueting – Sales, Marketing en Public Relations. De tweede module focust op werkzaamheden van het room division department. Het spreekt voor zich dat in deze opleiding veel aandacht gaat ook naar talen en communicatieve vaardigheden. Die kan je extra inoefenen op een buitenslandse stage van resp. 6 en 8 weken.

## Instapvoorwaarden

Een diploma secundair onderwijs en een stevige portie interesse in de wereld van het hotelwezen.

## Je toekomst?

Hotelbeheer bereidt je voor op een administratieve functie of onthaalfunctie in de hotelwereld in binnen- of buitenland en geeft je kansen om door te groeien tot een leidinggevende functie bij het middenmanagement. Ook in Food & Beverage departementen en marketingdepartementen van andere voedingsbedrijven kan je aan de slag.

Hotelbeheer is ook een ideale voorbereiding voor bacheloropleidingen zoals Hotelmanagement en Event- en projectmanagement.
