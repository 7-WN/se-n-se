---
url: opleidingen/techniek_en_wetenschap/regeltechnieken.html
title: Regeltechnieken
tags:
    - techniek-en-wetenschap
scholen:
    - technisch_instituut_sint-paulus
    - gitok_bovenbouw_kalmthout
summary: Je wilt nog een bijkomende opleiding volgen (vooral praktisch en gericht op de arbeidswereld), en hoger onderwijs spreekt je (nog) niet aan. Je kwam al in contact met enkele basisprincipes van regeltechniek en je wilt je inzicht in geautomatiseerde regelingen en processen verhogen. In de toekomst wil je zelfstandig regeltechnische probleemsituaties oplossen en/of voorkomen.
---

## En voor later...

Het 7de specialisatiejaar Regeltechnieken verhoogt je kansen op de arbeidsmarkt: de instap verloopt veel vlotter en je beschikt over betere troeven. Er is een stijgende vraag naar regeltechnici voor bedrijfsautomatisering en procestechnieken.

## Iets voor jou?

Voel jij je aangesproken, dan ben je beslist:

* In de ban van de technologie
* Geboeid door industrie

## Hoe zit de opleiding in elkaar?

Je wordt opgeleid om zo zelfstandig en verantwoord mogelijk regeltechnische probleemsituaties op te lossen en te voorkomen. Het accent ligt op het verkennen van de regeltechnische principes die aan de basis liggen van de geautomatiseerde regelsystemen. We leggen veel nadruk op praktische realisaties in het labo en het leren in de praktijk tijdens bedrijfsstages. Je raakt vertrouwd met de onderdelen van de regelkring en leert hoe je bepaalde delen kan kiezen en instellen. De aandacht gaat naar instrumentatie, eigenschappen, keuze en instelling van de regelaar in functie van de eigenschappen van het proces. Je leert de regelaar bij een eenvoudige regelkring optimaal parametreren. Uiteraard leer je alles over de veiligheidsproblematiek van de procesindustrie en de volautomatische productieprocessen.

## Je toekomstige Beroep:

* Meet- en regeltechnicus in de procesindustrie
* Bordenbouwer
* Monteur van elektronisch materiaal
* regelaar-afsteller