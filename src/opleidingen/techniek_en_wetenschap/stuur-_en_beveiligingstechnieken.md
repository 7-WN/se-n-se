---
url: opleidingen/techniek_en_wetenschap/stuur-_en_beveiligingstechnieken.html
title: "Stuur- en beveiligingstechnieken"
tags:
    - techniek-en-wetenschap
scholen:
    - vrij_technisch_instituut_turnhout
summary: Door het volgen van dit zevende jaar word je specialist in twee domeinen. Enerzijds zoek je verder alle mogelijkheden uit om met behulp van PLC’s processen te automatiseren. Anderzijds zorgen we voor een stevige basis waardoor je later de installatie en het onderhoud van alarminstallaties kan uitvoeren. Dat je door het volgen van deze opleiding je toekomstmogelijkheden op de arbeidsmarkt dus sterk verhoogt, spreekt voor zich.
---

## Iets voor jou?

Voel jij je aangesproken, dan ben je beslist:

* in de ban van techniek
* geïnteresseerd in het automatiseren van productielijnen
* gepassioneerd door camera’s en andere beveiligingstoestellen

## Hoe zit de opleiding in elkaar?

Binnen het domein van stuurtechnieken bestudeer je de werking van de noodzakelijke stuurtechnische onderdelen en breng je ze samen met als doel: een werkende productielijn of -proces. Speciale motoren, sensoren, communicatiedisplays ... en vooral diverse types van PLC’s worden uitvoerig bestudeerd, gepro- grammeerd en praktisch aangesloten. 
Binnen het domein van beveiligingstechnieken zal je tijdens theoretische en praktische lessen alarm- en beveiligingssystemen installeren, onderhouden en herstellen. Een uitgebreid gamma van sensoren, alarmcentrales, brandcentrales, sirenes, klavieren, camera’s, ..., wordt besproken en aangesloten . Na deze opleiding kun je, naast het getuigschrift, ook het ‘Certificaat van kwalificatie en opleiding inzake installatie en onderhoud van alarmsystemen en -centrales’ behalen. Dit certificaat geeft je de wettelijke basis om aan de slag te gaan als installateur van alarmsystemen in een beveiligingsonderneming.

## Zijn er specifieke toelatingsvoorwaarden?

Je kan het zevende jaar TSO Stuur- en beveiligingstechnieken volgen als een je diploma secundair onderwijs behaald hebt in één van de volgende studierichtingen:

* elektrische installatietechnieken TSO
* elektromechanica TSO
* elektriciteit-elektronica TSO
* industriële wetenschappen TSO
* industriële elektriciteit 7de jaar BSO

## Je toekomstige Beroep:

* technicus automatiseringssystemen
* installateur algemene elektriciteit en elektrotechnische sturingen
* installateur alarm- en beveiligingssystemen
