---
url: opleidingen/techniek_en_wetenschap/productie-_en_procestechnologie.html
title: Productie- en procestechnologie
tags:
    - techniek-en-wetenschap
scholen:
    - stedelijk_lyceum_lamoriniere
summary: Door de verregaande automatisering in de industrie zijn er meer machines dan mensen aanwezig in een productiebedrijf. Je ziet steeds minder mensen zwoegen en zweten, maar daar staat tegenover dat diegenen die er wel rondlopen een complex en uitgebreid takenpakket hebben. Spreekt het tot jouw verbeelding om één van de mensen te zijn die een volledige productielijn onder controle moeten houden?
---

## Iets voor jou?

Voel jij je aangesproken, dan ben je beslist:

* In de ban van technologie
* Geboeid door industrie

## Hoe zit de opleiding in elkaar?

Je leert in de opleiding zelfstandig en probleemoplossend denken. Je krijgt inzicht in industriële processen, leert zelfstandig een productielijn bedienen, instellen en bijregelen, de productie controleren, kwaliteitsvolle producten afleveren en veilig en milieubewust werken.

Je verwerft inzicht in alle essentiële componenten van een productielijn: sturingen en aandrijvingen, appendages, actuatoren, sensoren, regelaars, meetinstrumentatie en logische elementen, dit zowel via theoretisch als praktisch onderricht.

De opleiding is praktisch en de lessen worden afgewisseld met heel wat werkplekleren in verschillende bedrijven. De inhoud is niet sectorgebonden, waardoor je later aan de slag kan in uiteenlopende sectoren zoals de chemie, de houtsector en de metaal-of voedingsindustrie.

## Je toekomstige Beroep:

* Productieoperator
* Procesoperator in de chemie
* Technisch operator
